<html>
  <head>
    <title>Converted Document</title>
    <style>
      body {
        font-family: Arial, sans-serif;
        line-height: 1.6;
      }
      table {
        width: 70%;
        border-collapse: collapse;
        margin: 20px 0;
      }
      table,
      th,
      td {
        border: 1px solid black;
      }
      th,
      td {
        padding: 8px 12px;
        text-align: left;
      }
      th {
        background-color: #f4f4f4;
      }
      caption {
        font-weight: bold;
        text-align: left;
        margin-bottom: 10px;
      }
    </style>
    <meta
      content="https://www.fi.se/contentassets/f2e92a7451ee4da397605704a6e5b6cc/fs1149k---ny-konsoliderad-2025-09-16.pdf"
      name="url"
    />
    <meta content="2025-05-28" name="pdf_date" />
  </head>
  <body>
    <p>
      <i
        >Observera att denna konsoliderade version är en sammanställning, och
        att den tryckta författningen är den officiellt giltiga. En konsoliderad
        version är en fulltextversion där alla ändringar har införts i
        grundförfattningen.</i
      >
    </p>
    <figure><p>VINOTIN</p></figure>
    <h1 role="title">Finansinspektionens författningssamling</h1>
    <p>FFFS 2011:49</p>
    <h2 role="sectionHeading">
      Finansinspektionens föreskrifter och allmänna råd om institut för
      elektroniska pengar
    </h2>
    <p>Konsoliderad elektronisk utgåva Senast uppdaterad: 2025-05-28</p>
    <p>Observera att endast den tryckta utgåvan gäller vid rättstillämpning</p>
    <table>
      <tr>
        <td><p>Beslutade:</p></td>
        <td><p>2011-11-09</p></td>
      </tr>
      <tr>
        <td><p>Ikraftträdande:</p></td>
        <td><p>2011-12-01</p></td>
      </tr>
      <tr>
        <td><p>Ändringar:</p></td>
        <td>
          <p>
            FFFS 2014:26, FFFS 2017:13, FFFS 2018:7, FFFS 2019:12, FFFS 2023:15,
            FFFS 2024:25, FFFS 2025:5
          </p>
        </td>
      </tr>
    </table>
    <h2 role="sectionHeading">1 kap. Tillämpningsområde och definitioner</h2>
    <h3 role="sectionHeading">Tillämpningsområde</h3>
    <p>1 § Dessa föreskrifter och allmänna råd gäller för</p>
    <p>
      - aktiebolag och ekonomiska föreningar som ansöker om tillstånd att ge ut
      elektro- niska pengar, samt
    </p>
    <p>
      - institut för elektroniska pengar enligt lagen (2011:755) om elektroniska
      pengar. <i>(FFFS 2025:5)</i>
    </p>
    <p>I föreskrifterna finns bestämmelser om</p>
    <p>- ansökan om tillstånd att ge ut elektroniska pengar (2 kap.),</p>
    <p>
      <i>- </i>gränsöverskridande verksamhet för institut för elektroniska
      pengar (4 kap.),
    </p>
    <p>- ägar- och ledningsprövning (5 kap.),</p>
    <p>- övriga anmälningspliktiga förfaranden (6 kap.),</p>
    <p>- organisatoriska krav för institut för elektroniska pengar (7 kap.),</p>
    <p>- uppdragsavtal (8 kap.),</p>
    <p>
      - skydd av medel som har tagits emot i utbyte mot utgivna elektroniska
      pengar (9 kap.), och
    </p>
    <p>
      - rapportering av uppgifter till Finansinspektionen (10 kap.).
      <i>(FFFS 2025:5)</i>
    </p>
    <p>
      2 § Ett företag som utöver att ge ut elektroniska pengar avser att
      tillhandahålla betaltjänster ska lämna uppgifter för
      betaltjänstverksamheten enligt Finansinspek- tionens föreskrifter och
      allmänna råd (FFFS 2010:3) om betalningsinstitut och regi- strerade
      betaltjänstleverantörer.
    </p>
    <aside><p role="pageNumber">1</p></aside>
    <h1 role="pageHeader">FFFS 2011:49</h1>
    <h3 role="sectionHeading">Definitioner</h3>
    <p>
      3 § Termer och uttryck som används i dessa föreskrifter och allmänna råd
      har samma betydelse som i 1 kap. 2 § lagen (2011:755) om elektroniska
      pengar.
    </p>
    <p>
      Med <i>Dora-förordningen</i> avses i dessa föreskrifter och allmänna råd
      Europaparla- mentets och rådets förordning (EU) 2022/2554 av den 14
      december 2022 om digital operativ motståndskraft för finanssektorn och om
      ändring av förordningarna (EG) nr 1060/2009, (EU) nr 648/2012, (EU) nr
      600/2014, (EU) nr 909/2014 och (EU) 2016/1011. <i>(FFFS 2024:25)</i>
    </p>
    <p>Beräkning av utestående skulder</p>
    <p>
      4 § Genomsnittligt utestående skulder hänförliga till elektroniska pengar
      beräknas per den första kalenderdagen i varje månad, och ska användas
      under den kalender- månaden.
    </p>
    <p>
      Den genomsnittligt utestående skulden beräknas som summan av det
      sammanlagda beloppet av utgivna elektroniska pengar vid slutet av varje
      kalenderdag under de senaste sex månaderna, fördelat på antalet
      kalenderdagar under den aktuella sex- månadersperioden.
    </p>
    <h2 role="sectionHeading">
      2 kap. Ansökan om tillstånd att ge ut elektroniska pengar
    </h2>
    <p>
      1 § Bestämmelserna i detta kapitel gäller för aktiebolag och ekonomiska
      före- ningar som ansöker om tillstånd att ge ut elektroniska pengar enligt
      2 kap. 1 § lagen (2011:755) om elektroniska pengar.
    </p>
    <p>
      Ett sådant företag ska i sin ansökan om tillstånd lämna de uppgifter som
      anges i 2- 7 §§.
    </p>
    <p><i>Allmänna råd</i></p>
    <p>
      Företaget bör använda det ansökningsformulär som finns på Finansinspek-
      tionens webbplats.
    </p>
    <p>
      <b>2</b> § Ett företag ska i sin ansökan ange företagets namn,
      organisationsnummer och huvudkontorets adress. Ansökan ska vara
      undertecknad av behörig firmatecknare för företaget. <i>(FFFS 2018:7)</i>
    </p>
    <p>
      2 a § Till ansökan ska ett företag bifoga sin bolagsordning eller sina
      stadgar. <i>(FFFS 2018:7)</i>
    </p>
    <p>Ägarförhållanden</p>
    <p>
      3 § Ett företag ska i sin ansökan lämna en beskrivning över
      ägarförhållandena i företaget.
    </p>
    <p>
      Företaget ska även bifoga de uppgifter för ägarprövning som framgår av 5
      kap. 2 §.
    </p>
    <p>
      Vidare ska företaget lämna uppgifter om vilka fysiska eller juridiska
      personer som det har, eller förväntas få, nära förbindelser med enligt 1
      kap. 3 § lagen (2011:755) om elektroniska pengar.
    </p>
    <aside><p role="pageNumber">2</p></aside>
    <h1 role="pageHeader">FFFS 2011:49</h1>
    <p>
      Om företaget tillhör samma grupp som ett annat institut för elektroniska
      pengar, betalningsinstitut, kreditinstitut, värdepappersföretag, fondbolag
      eller försäkrings- företag, ska dessa företag anges med namn och
      organisationsnummer.
    </p>
    <h3 role="sectionHeading">Allmänna råd</h3>
    <p>
      Beskrivningen över ägarförhållandena får vara översiktlig och kan t.ex.
      utgöras av en ägar- eller koncernskiss där namn och person-/organisations-
      nummer samt ägarandelar anges.
    </p>
    <h2 role="sectionHeading">Ledningsförteckning</h2>
    <p>
      4 § Ett företag ska i sin ansökan lämna uppgifter om vilka ledamöter och
      even- tuella suppleanter som ingår i dess styrelse. Det ska även framgå
      vem som är styrelsens ordförande. Företaget ska vidare ange vem som är
      verkställande direktör eller motsvarande om sådan har utsetts, samt vem
      som är dennes eventuella ställföreträdare. Det ska också framgå vilken
      person som är ansvarig för verksam- heten med elektroniska pengar, samt
      vem som är dennes eventuella ersättare.
    </p>
    <p>
      Företaget ska för de personer som anges i första stycket även bifoga de
      uppgifter för ledningsprövning som framgår av 5 kap. 4 §.
    </p>
    <h2 role="sectionHeading">Ekonomiska förhållanden</h2>
    <p>
      5 § Ett företag ska i sin ansökan lämna en prognos för de tre närmast
      kommande verksamhetsåren. Prognosen ska omfatta
    </p>
    <p>1. balans- och resultaträkning,</p>
    <p>2. beräkning av kapitalkrav, och</p>
    <p>3. beräkning av kapitalbas.</p>
    <p>
      Företaget ska redovisa vilka antaganden prognosen bygger på. Det ska
      <b>särskilt</b> ange vilka antaganden om genomsnittet av utestående
      skulder hänförliga till elektroniska pengar som prognosen bygger på.
    </p>
    <p>
      Företaget ska i prognosen redogöra för hur det avser att finansiera
      verksamheten med utgivning av elektroniska pengar. <i>(FFFS 2018:7)</i>
    </p>
    <p>
      5 a § Ett företag ska till sin ansökan bifoga underlag som visar att det
      har ett startkapital som minst motsvarar 350 000 euro.
      <i>(FFFS 2018:7)</i>
    </p>
    <h2 role="sectionHeading">
      Pågående domstolsprocess eller skiljeförfarande
    </h2>
    <p>
      6 § Ett företag ska i sin ansökan ange om det är part i en pågående
      domstols- process eller ett skiljeförfarande som kan innebära en ekonomisk
      osäkerhet och risk för företagets verksamhet med utgivning av elektroniska
      pengar och lämna närmare uppgifter om detta.
    </p>
    <h2 role="sectionHeading">Verksamhetsplan</h2>
    <p>
      7 § Ett företag ska till sin ansökan bifoga en verksamhetsplan som är
      upprättad enligt 8-22 §§. <i>(FFFS 2018:7)</i>
    </p>
    <aside><p role="pageNumber">3</p></aside>
    <h1 role="pageHeader">FFFS 2011:49</h1>
    <p><i>Företagets verksamhet</i></p>
    <p>8 § I ett företags verksamhetsplan ska det finnas</p>
    <p>
      1. en utförlig beskrivning av den verksamhet med utgivning av elektroniska
      pengar som företaget avser att bedriva, och
    </p>
    <p>
      2. flödesscheman som visar de administrativa processer som finns för
      verksam- heten med utgivning av elektroniska pengar.
    </p>
    <p><i>Organisation</i></p>
    <p>
      9 § I verksamhetsplanen ska det ingå en schematisk översikt av hur
      verksamheten i företaget ska organiseras. Översikten ska visa vem som är
      ansvarig för respektive område eller funktion.
    </p>
    <p>
      Verksamhetsplanen ska även innehålla en närmare beskrivning av de olika
      områdena eller funktionerna i verksamheten med utgivning av elektroniska
      pengar samt en övergripande redogörelse för de åtgärder som utförs inom
      respektive del.
    </p>
    <p><i>Närliggande tjänster och annan verksamhet</i></p>
    <p>
      <b>10</b> § Om ett företag även tillhandahåller, eller avser att
      tillhandahålla, närliggande tjänster och driva annan verksamhet än sådan
      som avser utgivning av elektroniska pengar, ska företaget i
      verksamhetsplanen särskilt redogöra för denna verksamhet och dess
      omfattning.
    </p>
    <p>
      Företaget ska även uppge hur det säkerställer att dess finansiella sundhet
      och Finansinspektionens möjligheter att utöva tillsyn över företaget inte
      försämras av att det tillhandahåller, eller avser att tillhandahålla,
      annan verksamhet än utgivning av elektroniska pengar.
    </p>
    <p>
      <i
        >Skydd av medel som tas emot i utbyte mot utgivna elektroniska pengar</i
      >
    </p>
    <p>
      11 § Ett företag ska i verksamhetsplanen redogöra för hur det avser att
      uppfylla kravet på att skydda sådana medel som det tar emot i utbyte mot
      utgivna elektro- niska pengar enligt 3 kap. 7 § lagen (2011:755) om
      elektroniska pengar samt 9 kap. dessa föreskrifter.
    </p>
    <p><i>Uppdragsavtal</i></p>
    <p>
      12 § Om ett företag har uppdragit, eller avser att uppdra, åt någon annan
      att utföra ett visst arbete eller vissa operativa funktioner som ingår i
      dess verksamhet med ut- givning av elektroniska pengar, ska företaget i
      sin verksamhetsplan lämna upp- gifter om <b>till</b> vem det ger, eller
      avser att ge, ett uppdrag samt redogöra för upp- dragets omfattning.
    </p>
    <p>
      Företaget ska i verksamhetsplanen även redogöra för hur det säkerställer
      att
    </p>
    <p>
      1. det följer de villkor som framgår av 3 kap. 29 § andra stycket lagen
      (2011:755) om elektroniska pengar och 8 kap. dessa föreskrifter, och
    </p>
    <p>
      2. det i övrigt följer lagen om elektroniska pengar och andra
      författningar som reglerar verksamheten.
    </p>
    <aside><p role="pageNumber">4</p></aside>
    <h1 role="pageHeader">FFFS 2011:49</h1>
    <p>
      Företaget ska till verksamhetsplanen även bifoga de uppdragsavtal som det
      har ingått, eller avser att ingå, som gäller funktioner som är av
      väsentlig betydelse för verksamheten med utgivning av elektroniska pengar.
    </p>
    <p><i>Ombud</i></p>
    <p>
      13 § Det ska framgå av ett företags verksamhetsplan om det avser att
      anlita ombud för att tillhandahålla betaltjänster, eller distribution och
      inlösen av elektroniska pengar.
    </p>
    <p>
      Om företaget avser att anlita ombud för att tillhandahålla betaltjänster,
      ska också redogöra för hur det avser att genomföra kontroller av ombudet.
      <i>(FFFS 2018:7)</i>
    </p>
    <p><i>Gränsöverskridande verksamhet</i></p>
    <p>
      14 § Det ska framgå av ett företags verksamhetsplan om det avser att ge ut
      elektro- niska pengar genom att gränsöverskrida med verksamhet på det sätt
      som anges i 3 kap. 19, 20, 22 och 24 §§ lagen (2011:755) om elektroniska
      pengar.
    </p>
    <p><i>Informationssystem och säkerhetsfrågor</i></p>
    <p>
      15 § Ett företag ska i sin verksamhetsplan ange hur dess it-verksamhet för
      utgivning av elektroniska pengar ska vara organiserad. Företaget ska
      särskilt ange hur det följer bestämmelserna i Dora-förordningen. Företaget
      ska dels översiktligt beskriva systemens funktioner och
      användningsområden, dels redogöra för vilka funktioner för sekretesskydd
      som det använder i verksamheten med utgivning av elektroniska pengar för
      att hindra obehöriga att ta del av information om en enskilds personliga
      eller ekonomiska förhållanden.
    </p>
    <p>
      Företaget ska även ange om det delar lokaler och teknisk utrustning med
      andra, samt hur det, i förekommande fall, avser att hantera
      sekretessfrågor i verksamheten med utgivning av elektroniska pengar med
      anledning av detta. <i>(FFFS 2024:25)</i>
    </p>
    <p><i>Regelefterlevnad</i></p>
    <p>
      16 § Det ska framgå av verksamhetsplanen hur ett företag avser att
      säkerställa att det följer de regler som gäller för utgivning av
      elektroniska pengar.
    </p>
    <p>
      Verksamhetsplanen ska vidare innehålla en redogörelse för hur funktionen
      för regelefterlevnad ska vara utformad och hur dess arbete ska bedrivas.
    </p>
    <p>
      Företaget ska även bifoga en separat instruktion för regelefterlevnad
      enligt 7 kap. 6 g.
    </p>
    <p><i>Riskhantering och riskkontroll</i></p>
    <p>
      <b>17</b> § Det ska framgå av verksamhetsplanen hur ett företag avser att
      identifiera, mäta, styra, internt rapportera och kontrollera de risker som
      verksamheten med utgivning av elektroniska pengar är förknippad med.
    </p>
    <p>
      Verksamhetsplanen ska vidare innehålla en redogörelse för hur funktionen
      för risk- kontroll ska vara utformad och hur dess arbete ska bedrivas.
    </p>
    <aside><p role="pageNumber">5</p></aside>
    <h1 role="pageHeader">FFFS 2011:49</h1>
    <p>
      Företaget ska även bifoga en separat instruktion för riskhantering enligt
      7 kap. 9 §.
    </p>
    <p>
      17 a § Ett företag ska i sin verksamhetsplan ange de verksamheter som är
      kritiska för att det ska kunna upprätthålla driften av verksamheten och de
      beredskapsplaner som finns. <i>(FFFS 2018:7)</i>
    </p>
    <p><i>Internrevision</i></p>
    <p>
      18 § Ett företag som har en funktion för internrevision enligt 7 kap. 11
      <b>§</b> ska i verksamhetsplanen redogöra för hur denna funktion ska vara
      utformad och hur dess arbete ska bedrivas.
    </p>
    <p><i>Klagomålshantering</i></p>
    <p>
      19 § Verksamhetsplanen ska innehålla uppgifter om vilka rutiner enligt 7
      kap. 12 § som ett företag avser att tillämpa för att hantera klagomål som
      rör dess verksamhet med utgivning av elektroniska pengar.
    </p>
    <p><i>Åtgärder mot penningtvätt och finansiering av terrorism</i></p>
    <p>
      20 § Ett företag ska till sin ansökan bifoga en allmän riskbedömning,
      interna regler och rutiner upprättade enligt bestämmelserna i 2-6 kap.
      lagen (2017:630) om åtgärder mot penningtvätt och finansiering av
      terrorism samt 2 kap. 1 § Finansinspektionens föreskrifter (FFFS 2017:11)
      om åtgärder mot penningtvätt och finansiering av terrorism.
    </p>
    <p>
      Det ska framgå av verksamhetsplanen om företagets betaltjänster omfattas
      av Europaparlamentets och rådets förordning (EU) 2015/847 av den 20 maj
      2015 om uppgifter som ska åtfölja överföringar av medel och om upphävande
      av förordning (EG) nr 1781/2006. Om företagets betaltjänster omfattas ska
      det framgå hur företaget avser följa förordningen. <i>(FFFS 2019:12)</i>
    </p>
    <p><i>Händelser av väsentlig betydelse</i></p>
    <p>
      <b>21</b> § Ett företag ska i verksamhetsplanen redogöra för vilka rutiner
      det har för att rapportera händelser av väsentlig betydelse till
      Finansinspektionen enligt 10 kap. 4 och 5 §§, och vilka rutiner det har
      för att rapportera betalningsrelaterade ope- rativa incidenter och
      säkerhetsincidenter enligt artikel 19 i Dora-förordningen.
      <i>(FFFS 2024:25)</i>
    </p>
    <p><i>Insamling av statistiska uppgifter</i></p>
    <p>
      22 § Ett företag ska i sin verksamhetsplan ange hur det samlar in
      statistiska uppgifter om verksamhetens drift, transaktioner och svikliga
      förfaranden. <i>(FFFS 2018:7)</i>
    </p>
    <p>3 kap. har upphävts genom <i>(FFFS 2025:5)</i></p>
    <aside><p role="pageNumber">6</p></aside>
    <h1 role="pageHeader">FFFS 2011:49</h1>
    <h2 role="sectionHeading">4 kap. Verksamhet i andra länder</h2>
    <p>
      1 § Ett institut för elektroniska pengar som avser att distribuera
      elektroniska pengar, lösa in elektroniska pengar eller tillhandahålla
      betaltjänster genom ombud i ett annat land inom EES ska, när det
      underrättar Finansinspektionen enligt 3 kap. 19 § lagen (2011:755) om
      elektroniska pengar, använda bilaga III till kommissionens delegerade
      förordning (EU) 2017/2055 av den 23 juni 2017 om komplettering av
      Europaparlamentets och rådets direktiv (EU) 2015/2366 vad gäller tekniska
      tillsynsstandarder för samarbete och utbyte av information mellan behöriga
      myndigheter vad gäller betalningsinstituts utövande av etableringsrätten
      och friheten att tillhandahålla tjänster.
    </p>
    <p>
      När institutet underrättar Finansinspektionen om vilken dag det avser att
      påbörja verksamheten i det andra landet, ska det använda bilaga VI till
      kommissionens förordning. <i>(FFFS 2018:7)</i>
    </p>
    <p>
      <b>2</b> § Ett institut för elektroniska pengar som avser att ge ut
      elektroniska pengar eller tillhandahålla betaltjänster genom en filial i
      ett annat land inom EES, ska när det underrättar Finansinspektionen enligt
      3 kap. 20 § lagen (2011:755) om elektroniska pengar, använda bilaga II
      till kommissionens delegerade förordning (EU) 2017/2055 av den 23 juni
      2017 om komplettering av Europaparlamentets och rådets direktiv (EU)
      2015/2366 vad gäller tekniska tillsynsstandarder för samarbete och utbyte
      av information mellan behöriga myndigheter vad gäller betalnings-
      instituts utövande av etableringsrätten och friheten att tillhandahålla
      tjänster.
    </p>
    <p>
      När institutet underrättar Finansinspektionen om vilken dag det avser att
      påbörja verksamhet i det andra landet, ska det använda bilaga VI till
      kommissionens förordning. <i>(FFFS 2018:7)</i>
    </p>
    <p>
      3 § Ett institut för elektroniska pengar som avser att ge ut elektroniska
      pengar eller tillhandahålla betaltjänster genom gränsöverskridande
      verksamhet i ett annat land inom EES ska, när det underrättar
      Finansinspektionen enligt 3 kap. 22 § lagen (2011:755) om elektroniska
      pengar, använda bilaga V till kommissionens delegerade förordning (EU)
      2017/2055 av den 23 juni 2017 om komplettering av Europaparlamentets och
      rådets direktiv (EU) 2015/2366 vad gäller tekniska tillsynsstandarder för
      samarbete och utbyte av information mellan behöriga myndigheter vad gäller
      betalningsinstituts utövande av etableringsrätten och friheten att
      tillhandahålla tjänster. <i>(FFFS 2018:7)</i>
    </p>
    <p>
      4 § När ett institut för elektroniska pengar underrättar
      Finansinspektionen enligt 1- 3 §§, ska institutet även komma in med en
      översättning av blanketterna som är på engelska eller på ett språk som är
      officiellt i det land etableringen avser. <i>(FFFS 2018:7)</i>
    </p>
    <h2 role="sectionHeading">5 kap. Ägar- och ledningsprövning</h2>
    <p>
      1 § Bestämmelserna i detta kapitel anger vilka uppgifter som ska lämnas
      till Finansinspektionen i samband med en ägar- eller ledningsprövning.
    </p>
    <h2 role="sectionHeading">Ägarprövning</h2>
    <p>
      2 § En ansökan om tillstånd att förvärva eller öka ett kvalificerat
      innehav i ett institut för elektroniska pengar ska göras enligt
      Finansinspektionens föreskrifter (FFFS 2023:12) om ägar-, ägarlednings-
      och ledningsprövning i vissa finansiella företag. <i>(FFFS 2023:15)</i>
    </p>
    <aside><p role="pageNumber">7</p></aside>
    <h1 role="pageHeader">FFFS 2011:49</h1>
    <p>3 § har upphävts genom <i>(FFFS 2025:5)</i></p>
    <h2 role="sectionHeading">Ledningsprövning</h2>
    <p>
      4 § Ett institut för elektroniska pengar ska snarast anmäla en ändring av
      dess styrelse eller ledande befattningshavare enligt Finansinspektionens
      föreskrifter (FFFS 2023:12) om ägar-, ägarlednings- och ledningsprövning i
      vissa finansiella företag.
    </p>
    <p>
      Vid byte av ansvarig för verksamheten med utgivning av elektroniska
      pengar, eller dennes ersättare, ska motsvarande uppgifter enligt första
      stycket lämnas för denna person. <i>(FFFS 2023:15)</i>
    </p>
    <p>5 § har upphävts genom <i>(FFFS 2025:5)</i></p>
    <h2 role="sectionHeading">6 kap. Övriga anmälningspliktiga förfaranden</h2>
    <p>
      <b>1</b> § I detta kapitel finns bestämmelser om övriga anmälningspliktiga
      förfaranden enligt lagen (2011:755) om elektroniska pengar.
    </p>
    <h2 role="sectionHeading">Uppdragsavtal</h2>
    <p>
      <b>2</b> § Ett institut för elektroniska pengar ska i en anmälan enligt 3
      kap. 29 § första stycket lagen (2011:755) om elektroniska pengar lämna de
      uppgifter om uppdrags- avtal som anges i 2 kap. 12 §.
    </p>
    <p>
      Institutet ska lämna anmälan till Finansinspektionen senast en månad innan
      avtalet ska träda i kraft. <i>(FFFS 2025:5)</i>
    </p>
    <h2 role="sectionHeading">Närliggande tjänster och annan verksamhet</h2>
    <p>
      3 § Ett institut för elektroniska pengar som avser att tillhandahålla
      betaltjänster, närliggande tjänster eller driva annan verksamhet än
      utgivning av elektroniska pengar, ska anmäla detta till
      Finansinspektionen. Även förändringar i utbudet av tjänster eller
      verksamhet ska anmälas.
    </p>
    <p>
      En anmälan som avser tillhandahållande av betaltjänster ska innehålla de
      uppgifter som anges i 4 kap. 2 och 3 §§ Finansinspektionens föreskrifter
      och allmänna råd (FFFS 2010:3) om betalningsinstitut och registrerade
      betaltjänstleverantörer.
    </p>
    <p>
      En anmälan som avser närliggande tjänster, eller annan verksamhet än
      utgivning av elektroniska pengar, ska innehålla de uppgifter som anges i 2
      kap. 10 §.
    </p>
    <p>
      Institutet ska lämna anmälan till Finansinspektionen senast en månad innan
      den planerade förändringen. <i>(FFFS 2025:5)</i>
    </p>
    <h2 role="sectionHeading">Betaltjänster via ombud i Sverige</h2>
    <p>4 § har upphävts genom FFFS 2018:7</p>
    <aside><p role="pageNumber">8</p></aside>
    <h1 role="pageHeader">FFFS 2011:49</h1>
    <h2 role="sectionHeading">
      Väsentliga förändringar i åtgärder för att skydda medel
    </h2>
    <p>
      5 § Ett institut för elektroniska pengar som avser att väsentligt förändra
      sina åtgärder för att skydda medel som har tagits emot i utbyte mot
      utgivna elektroniska pengar, ska senast en månad i förväg lämna
      Finansinspektionen uppgifter om förändringen på det sätt som anges i 2
      kap. 11 §. <i>(FFFS 2025:5)</i>
    </p>
    <h2 role="sectionHeading">
      7 kap. Organisatoriska krav för institut för elektroniska pengar
    </h2>
    <p>
      1 § I detta kapitel finns bestämmelser om hur ett institut för
      elektroniska pengar ska organisera sin verksamhet med utgivning av
      elektroniska pengar samt vilka rutiner det ska ha för att uppfylla kravet
      på tillräckliga styr- och kontrollformer för verksamheten med utgivning av
      elektroniska pengar enligt 2 kap. 6 § 2 a lagen (2011:755) om elektroniska
      pengar.
    </p>
    <h2 role="sectionHeading">Allmänna organisatoriska krav</h2>
    <p><b>2</b> § Ett institut för elektroniska pengar ska ha</p>
    <p>
      1. dokumenterade beslutsrutiner som tydligt anger rapporteringsvägar samt
      en organisationsstruktur som tydligt fördelar funktioner och
      ansvarsområden,
    </p>
    <p>
      2. kontrollmekanismer som säkerställer att beslut och rutiner följs på
      alla nivåer inom institutet, och
    </p>
    <p>
      3. en effektiv rapportering och spridning av information internt i
      institutet.
    </p>
    <p>
      Institutet ska när det tillämpar första stycket ta hänsyn till arten,
      omfattningen och komplexiteten av verksamheten med utgivning av
      elektroniska pengar.
    </p>
    <p>
      3 § Ett institut för elektroniska pengar ska ha rutiner för att minimera
      riskerna att, till följd av t.ex. missbruk av medel, bedrägerier,
      bristande administration, brist- fällig dokumentation eller försumlighet,
      inte kunna fullgöra sina åtaganden till innehavare av elektroniska pengar.
    </p>
    <p>
      4 § Ett institut för elektroniska pengar ska övervaka och regelbundet
      utvärdera sina interna kontrollmekanismer, instruktioner och rutiner som
      införts enligt 2 och 3 §§, för att säkerställa att de är aktuella,
      effektiva och lämpliga. Institutet ska dess- utom vidta åtgärder för att
      rätta till eventuella brister.
    </p>
    <p>
      5 § Styrelsen och den verkställande direktören ska säkerställa att de får
      regel- bundna, åtminstone årliga, skriftliga rapporter om dels de områden
      som omfattas av bestämmelserna i detta kapitel om regelefterlevnad och
      riskkontroll, dels i tillämpliga fall om internrevision. Rapporterna ska
      bland annat innehålla uppgifter om vilka åtgärder som har vidtagits vid
      brister.
    </p>
    <h2 role="sectionHeading">Regelefterlevnad (compliance)</h2>
    <p>
      6 § Ett institut för elektroniska pengar ska ha aktuella och lämpliga
      instruktioner och rutiner i syfte att upptäcka de risker som finns för att
      institutet inte ska kunna fullgöra sina förpliktelser enligt lagen
      (2011:755) om elektroniska pengar och andra författningar som reglerar
      institutets verksamhet med utgivning av elektro- niska pengar.
    </p>
    <p>
      Institutet ska även införa lämpliga rutiner och vidta åtgärder för att
      minimera dessa risker.
    </p>
    <aside><p role="pageNumber">9</p></aside>
    <h1 role="pageHeader">FFFS 2011:49</h1>
    <p>
      Institutet ska när det tillämpar första stycket ta hänsyn till arten,
      omfattningen och komplexiteten av verksamheten med utgivning av
      elektroniska pengar.
    </p>
    <p>
      7 § Ett institut för elektroniska pengar ska ha en effektiv funktion för
      regelefter- levnad.
    </p>
    <p>Funktionen ska ansvara för att</p>
    <p>
      1. kontrollera och bedöma om de åtgärder och rutiner som ska införas
      enligt 6 § andra stycket är lämpliga och effektiva,
    </p>
    <p>
      2. utvärdera de åtgärder som har vidtagits för att rätta till eventuella
      brister i institutets regelefterlevnad, samt
    </p>
    <p>
      3. ge råd och stöd till den som är ansvarig för verksamheten med utgivning
      av elektroniska pengar och för den som är ombud, i syfte att driva
      verksamheten enligt lagen (2011:755) om elektroniska pengar samt andra
      författningar som reglerar institutets verksamhet med utgivning av
      elektroniska pengar.
    </p>
    <p>
      8 § För att funktionen för regelefterlevnad ska kunna fullgöra sina
      uppgifter korrekt, ska styrelsen och den verkställande direktören ansvara
      för att
    </p>
    <p>
      1. funktionen har de befogenheter, resurser och den sakkunskap som krävs
      samt tillgång till all relevant information,
    </p>
    <p>
      2. utse en person som ansvarar för funktionen och för all rapportering
      till företags- ledningen om regelefterlevnad enligt kraven i 5 §,
    </p>
    <p>
      3. den som ingår i funktionen arbetar oberoende och inte deltar i
      utförandet av den verksamhet som de kontrollerar, och
    </p>
    <p>
      4. metoden för att fastställa ersättning till en anställd som ingår i
      funktionen inte äventyrar, eller sannolikt kan komma att äventyra, dess
      objektivitet.
    </p>
    <p>
      Finansinspektionen kan besluta om undantag från kraven enligt första
      stycket 3 och 4 om det med hänsyn till verksamhetens art, omfattning och
      komplexitet inte är proportionerligt att kraven ställs och att institutets
      funktion för regelefterlevnad är effektiv även utan att kraven uppfylls.
      <i>(FFFS 2018:7)</i>
    </p>
    <h2 role="sectionHeading">Riskhantering</h2>
    <p>
      9 § Ett institut för elektroniska pengar ska ha instruktioner och rutiner
      för risk- hantering i syfte att identifiera och hantera de risker som
      finns i dess verksamhet med utgivning av elektroniska pengar.
    </p>
    <p>
      <b>10</b> § Ett institut för elektroniska pengar ska ha en effektiv
      funktion för riskkontroll som arbetar oberoende. Institutet ska utse en
      person som ansvarar för funktionen och för att tillhandahålla rapporter
      och ge råd till styrelsen och den verkställande direktören enligt kraven i
      5 §.
    </p>
    <p>Funktionen ska ansvara för att</p>
    <p>
      1. kontrollera att instruktioner och rutiner enligt 9 § är aktuella,
      lämpliga och effek- tiva,
    </p>
    <p>2. genomföra de instruktioner och rutiner som anges i 9 §,</p>
    <p>
      3. kontrollera i vilken utsträckning institutet, dess anställda och ombud
      följer in- struktioner och rutiner för att hantera risker enligt 9 §,
    </p>
    <p>
      4. kontrollera att institutet vidtar lämpliga och effektiva åtgärder för
      att rätta till brister i instruktioner och rutiner eller i de anställdas
      och ombudens tillämpning av dessa.
    </p>
    <aside><p role="pageNumber">10</p></aside>
    <h1 role="pageHeader">FFFS 2011:49</h1>
    <p>
      Finansinspektionen kan besluta om undantag från kraven enligt första
      stycket 3 och 4, om det med hänsyn <b>till</b> verksamhetens art,
      omfattning och komplexitet inte är proportionerligt att kraven ställs och
      institutets funktion för riskkontroll är effektiv även utan att kraven
      uppfylls. <i>(FFFS 2018:7)</i>
    </p>
    <h2 role="sectionHeading">Funktion för internrevision</h2>
    <p>
      11 § Ett institut för elektroniska pengar ska ha en funktion för
      internrevision om det är lämpligt och rimligt med hänsyn till arten,
      omfattningen och komplexiteten av verksamheten med utgivning av
      elektroniska pengar. Funktionen ska vara åt- skild från och oberoende av
      institutets övriga funktioner och verksamhet med ut- givning av
      elektroniska pengar.
    </p>
    <p>Funktionen för internrevision ska</p>
    <p>
      1. ha en aktuell revisionsplan för att undersöka och bedöma om institutets
      system, interna kontrollmekanismer och rutiner är lämpliga och effektiva,
    </p>
    <p>
      2. utfärda rekommendationer på grundval av det arbete som har utförts
      enligt 1,
    </p>
    <p>3. kontrollera hur dessa rekommendationer följs, och</p>
    <p>
      4. tillhandahålla rapporter vad gäller internrevisionsfrågor till
      styrelsen och den verkställande direktören enligt kraven i 5 §.
    </p>
    <h2 role="sectionHeading">Klagomålshantering</h2>
    <p>
      <b>12</b> § Ett institut för elektroniska pengar ska ha effektiva och
      öppet redovisade rutiner för att snabbt och på ett rimligt sätt kunna
      hantera klagomål som rör dess verksamhet med utgivning av elektroniska
      pengar.
    </p>
    <p>
      Institutet för elektroniska pengar ska bevara uppgifter om sådana klagomål
      och de åtgärder som har vidtagits för att rätta till dessa.
    </p>
    <h2 role="sectionHeading">Bevarande av uppgifter</h2>
    <p>
      13 § Ett institut för elektroniska pengar ska bevara relevanta uppgifter
      enligt det som anges i 3 kap. 9 § lagen (2011:755) om elektroniska pengar,
      och följande:
    </p>
    <p>1. verksamhetsplan enligt 2 kap. 8 §,</p>
    <p>
      2. interna regler, rutiner, instruktioner, och rapporter för verksamheten
      med utgivning av elektroniska pengar, och
    </p>
    <p>
      3. underlag för ansökningar, anmälningar, underrättelser och rapportering
      till Finansinspektionen.
    </p>
    <h2 role="sectionHeading">8 kap. Uppdragsavtal</h2>
    <p>
      1 § Detta kapitel innehåller bestämmelser om hur ett institut för
      elektroniska pengar ska handla när det ingår, hanterar och säger upp
      uppdragsavtal som är av väsentlig betydelse för dess verksamhet med
      utgivning av elektroniska pengar.
    </p>
    <p>
      Kapitlet gäller inte för sådana uppdragsavtal som omfattas av kapitel V i
      Dora- förordningen. <i>(FFFS 2025:5)</i>
    </p>
    <p>
      2 § Ett uppdragsavtal ska vara skriftligt och tydligt reglera de
      rättigheter och skyldigheter som institutet för elektroniska pengar
      respektive uppdragstagaren har.
    </p>
    <aside><p role="pageNumber">11</p></aside>
    <h1 role="pageHeader">FFFS 2011:49</h1>
    <p>
      Institutet ska vidta nödvändiga åtgärder för att i uppdragsavtalet
      säkerställa att
    </p>
    <p>
      1. uppdragstagaren har den kompetens, kapacitet och de tillstånd som krävs
      enligt lag för att utföra den utlagda verksamheten på ett tillförlitligt
      och professionellt sätt samt hantera risker i samband med detta,
    </p>
    <p>
      2. institutet kan bedöma och övervaka hur väl uppdragstagaren utför sina
      uppgifter,
    </p>
    <p>
      3. institutet kan vidta lämpliga åtgärder om uppdragstagaren inte utför
      den utlagda verksamheten på det sätt som anges i 1,
    </p>
    <p>
      4. uppdragstagaren underrättar institutet om händelser som väsentligt kan
      påverka uppdragstagarens möjlighet att utföra den utlagda verksamheten
      enligt,
    </p>
    <p>
      5. uppdragsavtalet kan sägas upp utan att det påverkar kontinuiteten eller
      kvaliteten i verksamheten hos institutet,
    </p>
    <p>
      6. uppdragstagaren samarbetar med Finansinspektionen när det gäller den
      utlagda verksamheten,
    </p>
    <p>
      7. institutet, institutets revisorer och Finansinspektionen har tillgång
      till uppgifter om den utlagda verksamheten samt till uppdragstagarens
      lokaler, och att Finans- inspektionen kan utöva tillsyn,
    </p>
    <p>
      8. uppdragstagaren skyddar all konfidentiell information som avser
      institutet eller dess kunder, samt att
    </p>
    <p>
      9. institutet och uppdragstagaren har en beredskapsplan för att återställa
      verksam- heten efter oförutsedda händelser samt utföra återkommande tester
      av rutinerna för säkerhetskopiering, om det är nödvändigt med hänsyn till
      den verksamhet som har lagts ut. <i>(FFFS 2025:5)</i>
    </p>
    <p>
      3 § Ett institut för elektroniska pengar ska ha de resurser och den
      kunskap som krävs för att dels hantera risker i samband med att verksamhet
      läggs ut, dels övervaka den utlagda verksamheten. <i>(FFFS 2025:5)</i>
    </p>
    <h2 role="sectionHeading">
      9 kap. Skydd av medel som har tagits emot i utbyte mot utgivna
      elektroniska pengar
    </h2>
    <p>
      1 § Detta kapitel innehåller bestämmelser om hur ett institut för
      elektroniska pengar ska hantera medel som institutet har tagit emot i
      utbyte mot utgivna elektroniska pengar enligt 3 kap. 7 § lagen (2011:755)
      om elektroniska pengar. <i>(FFFS 2025:5)</i>
    </p>
    <p>
      2 § Ett institut för elektroniska pengar som enligt 3 kap. 7 § andra
      stycket lagen (2011:755) om elektroniska pengar väljer att deponera medel
      på särskilt konto, ska säkerställa att kontot kan identifieras separat
      från konton som används för medel som tillhör institutet.
      <i>(FFFS 2025:5)</i>
    </p>
    <p>
      3 § Ett institut för elektroniska pengar som enligt 3 kap. 7 § andra
      stycket lagen (2011:755) om elektroniska pengar väljer att investera medel
      i likvida tillgångar med låg risk, får endast göra det i tillgångar som
      omfattas av tabell 1 andra raden i artikel 336.1 i Europaparlamentets och
      rådets förordning (EU) nr 575/2013 av den 26 juni 2013 om tillsynskrav för
      kreditinstitut och värdepappersföretag och om ändring av förordning (EU)
      nr 648/2012. Medel får dock inte investeras i andra
    </p>
    <aside><p role="pageNumber">12</p></aside>
    <h1 role="pageHeader">FFFS 2011:49</h1>
    <p>
      kvalificerade värdepapper enligt definitionen i punkt 4 samma artikel.
      <i>(FFFS 2025:5)</i>
    </p>
    <h2 role="sectionHeading">
      10 kap. Rapportering av uppgifter till Finansinspektionen
    </h2>
    <p>
      1 § Detta kapitel innehåller bestämmelser om de upplysningar och uppgifter
      som ett institut för elektroniska pengar fortlöpande ska lämna till
      Finansinspektionen. <i>(FFFS 2025:5)</i>
    </p>
    <p>Påbörjad verksamhet</p>
    <p>
      <b>2</b> § Ett institut för elektroniska pengar ska skriftligen informera
      Finansinspek- tionen när det påbörjar sin verksamhet med utgivning av
      elektroniska pengar.
    </p>
    <h3 role="sectionHeading">Ändringar i verksamhetsplanen</h3>
    <p>
      3 § Ett institut för elektroniska pengar ska löpande uppdatera
      verksamhetsplanen med de ändringar som sker i verksamheten
    </p>
    <p>
      Institutet ska utan dröjsmål lämna uppgifter till Finansinspektionen om
      ändringar i verksamhetsplanen som är av större betydelse.
      <i>(FFFS 2025:5)</i>
    </p>
    <h3 role="sectionHeading">Händelser av väsentlig betydelse</h3>
    <p>
      4 § Ett institut för elektroniska pengar ska utan dröjsmål rapportera
      sådana hän- delser till Finansinspektionen som kan äventyra institutets
      stabilitet eller som kan innebära att institutet inte uppfyller sina
      åtaganden mot innehavare av elektroniska pengar.
    </p>
    <p>
      Institutet för elektroniska pengar ska vidare utan dröjsmål rapportera
      sådana hän- delser till Finansinspektionen som kan medföra att ett större
      antal innehavare av elektroniska pengar orsakas betydande ekonomisk skada.
    </p>
    <p>
      Institutet för elektroniska pengar ska också ange vilka åtgärder som det
      har vidtagit med anledning av händelsen.
    </p>
    <p><i>Allmänna råd</i></p>
    <p>
      Ett institut för elektroniska pengar bör använda det formulär för
      rapportering av händelser av väsentlig betydelse som finns på
      Finansinspektionens webb- plats.
    </p>
    <p>4 a § Har upphävts genom (FFFS 2024:25)</p>
    <p>
      5 § Om en revisor i ett institut för elektroniska pengar vidtar sådana
      åtgärder som anges i 9 kap. 43 och 44 §§ aktiebolagslagen (2005:551) ska
      institutet för elektro- niska pengar genast informera Finansinspektionen
      om detta.
    </p>
    <h3 role="sectionHeading">
      Periodisk rapportering för institut för elektroniska pengar
    </h3>
    <p>
      6 § Ett institut för elektroniska pengar ska två gånger per år lämna
      Finansinspek- tionen uppgifter om kapitalbas och kapitalkrav.
    </p>
    <aside><p role="pageNumber">13</p></aside>
    <h1 role="pageHeader">FFFS 2011:49</h1>
    <p>
      Uppgifter för beräkning av kapitalbas och kapitalkrav ska gälla
      förhållandena den 30 juni respektive den 31 december (balansdagar), och
      lämnas i svenska kronor.
    </p>
    <p>
      Vid omräkning från annan valuta ska den avistakurs tillämpas som gäller på
      balansdagen.
    </p>
    <p>
      7 § Ett institut för elektroniska pengar ska lämna uppgifterna via
      Finansinspek- tionens webbtjänst periodisk rapportering på myndighetens
      webbplats på det sätt som närmare anvisas där.
    </p>
    <p>
      Uppgifterna ska ha kommit in till Finansinspektionen senast den 21 januari
      respek- tive den 21 juli. Vid årsbokslut ska uppgifterna ha kommit in
      senast den femtonde dagen i den andra månaden efter balansdagen.
    </p>
    <p>8 § har upphävts genom <i>(FFFS 2025:5)</i></p>
    <p>9 § har upphävts genom <i>(FFFS 2025:5)</i></p>
    <p>Undantag</p>
    <p>
      <b>10</b> § Finansinspektionen beslutar om undantag från bestämmelserna i
      6 § om det finns särskilda skäl. <i>(FFFS 2025:5)</i>
    </p>
    <p>FFFS 2011:49</p>
    <p>
      Dessa föreskrifter och allmänna råd träder i kraft den 1 december 2011, då
      Finans- inspektionens föreskrifter (FFFS 2002:14) om utgivning av
      elektroniska pengar ska upphöra att gälla.
    </p>
    <p>FFFS 2014:26</p>
    <p>Dessa föreskrifter träder i kraft den 2 augusti 2014.</p>
    <p>FFFS 2017:13</p>
    <p>Dessa föreskrifter träder i kraft den 1 augusti 2017.</p>
    <p>FFFS 2018:7</p>
    <p>Dessa föreskrifter träder i kraft den 1 maj 2018.</p>
    <p>FFFS 2019:12</p>
    <p>Dessa föreskrifter träder i kraft den 15 juli 2019.</p>
    <p>FFFS 2023:15</p>
    <p>Dessa föreskrifter träder i kraft den 18 juli 2023.</p>
    <p>FFFS 2024:25</p>
    <p>Dessa föreskrifter träder i kraft den 17 januari 2025.</p>
    <aside><p role="pageNumber">14</p></aside>
    <h1 role="pageHeader">FFFS 2011:49</h1>
    <h1 role="pageHeader">FFFS 2025:5</h1>
    <p>Dessa föreskrifter träder i kraft den 1 juli 2025.</p>
    <aside><p role="pageNumber">15</p></aside>
  </body>
</html>

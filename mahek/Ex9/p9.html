<html>
 <head>
  <title>
   Converted Document
  </title>
  <style>
   body {        font-family: Arial, sans-serif;        line-height: 1.6;      }      table {        width: 70%;        border-collapse: collapse;        margin: 20px 0;      }      table,      th,      td {        border: 1px solid black;      }      th,      td {        padding: 8px 12px;        text-align: left;      }      th {        background-color: #f4f4f4;      }      caption {        font-weight: bold;        text-align: left;        margin-bottom: 10px;      }
  </style>
  <meta content="https://www.fi.se/contentassets/f2e92a7451ee4da397605704a6e5b6cc/fs1149k---ny-konsoliderad-2025-09-16.pdf" name="url"/>
  <meta content="2025-05-28" name="pdf_date"/>
 </head>
 <body>
  <h1 content_type="chapter" data-num="1">
   1 kap. Tillämpningsområde och definitioner
  </h1>
  <h2 content-type="heading" role="sectionHeading">
   Tillämpningsområde
  </h2>
  <h3 content_type="section" data-num="1 §">
   1 §
  </h3>
  <p>
   Dessa föreskrifter och allmänna råd gäller för
  </p>
  <p>
   - aktiebolag och ekonomiska föreningar som ansöker om tillstånd att ge ut      elektro- niska pengar, samt
  </p>
  <p>
   - institut för elektroniska pengar enligt lagen (2011:755) om elektroniska      pengar.
   (FFFS 2025:5)
  </p>
  <p>
   I föreskrifterna finns bestämmelser om
  </p>
  <p>
   - ansökan om tillstånd att ge ut elektroniska pengar (2 kap.),
  </p>
  <p>
   -
   gränsöverskridande verksamhet för institut för elektroniska      pengar (4 kap.),
  </p>
  <p>
   - ägar- och ledningsprövning (5 kap.),
  </p>
  <p>
   - övriga anmälningspliktiga förfaranden (6 kap.),
  </p>
  <p>
   - organisatoriska krav för institut för elektroniska pengar (7 kap.),
  </p>
  <p>
   - uppdragsavtal (8 kap.),
  </p>
  <p>
   - skydd av medel som har tagits emot i utbyte mot utgivna elektroniska      pengar (9 kap.), och
  </p>
  <p>
   - rapportering av uppgifter till Finansinspektionen (10 kap.).
   (FFFS 2025:5)
  </p>
  <h3 content_type="section" data-num="2 §">
   2 §
  </h3>
  <p>
   Ett företag som utöver att ge ut elektroniska pengar avser att      tillhandahålla betaltjänster ska lämna uppgifter för      betaltjänstverksamheten enligt Finansinspek- tionens föreskrifter och      allmänna råd (FFFS 2010:3) om betalningsinstitut och regi- strerade      betaltjänstleverantörer.
  </p>
  <h2 content-type="heading" role="sectionHeading">
   Definitioner
  </h2>
  <h3 content_type="section" data-num="3 §">
   3 §
  </h3>
  <p>
   Termer och uttryck som används i dessa föreskrifter och allmänna råd      har samma betydelse som i 1 kap. 2 § lagen (2011:755) om elektroniska      pengar.
  </p>
  <p>
   Med
   Dora-förordningen
   avses i dessa föreskrifter och allmänna råd      Europaparla- mentets och rådets förordning (EU) 2022/2554 av den 14      december 2022 om digital operativ motståndskraft för finanssektorn och om      ändring av förordningarna (EG) nr 1060/2009, (EU) nr 648/2012, (EU) nr      600/2014, (EU) nr 909/2014 och (EU) 2016/1011.
   (FFFS 2024:25)
  </p>
  <p>
   Beräkning av utestående skulder
  </p>
  <h3 content_type="section" data-num="4 §">
   4 §
  </h3>
  <p>
   Genomsnittligt utestående skulder hänförliga till elektroniska pengar      beräknas per den första kalenderdagen i varje månad, och ska användas      under den kalender- månaden.
  </p>
  <p>
   Den genomsnittligt utestående skulden beräknas som summan av det      sammanlagda beloppet av utgivna elektroniska pengar vid slutet av varje      kalenderdag under de senaste sex månaderna, fördelat på antalet      kalenderdagar under den aktuella sex- månadersperioden.
  </p>
  <h1 content_type="chapter" data-num="2">
   2 kap. Ansökan om tillstånd att ge ut elektroniska pengar
  </h1>
  <h3 content_type="section" data-num="1 §">
   1 §
  </h3>
  <p>
   Bestämmelserna i detta kapitel gäller för aktiebolag och ekonomiska      före- ningar som ansöker om tillstånd att ge ut elektroniska pengar enligt      2 kap. 1 § lagen (2011:755) om elektroniska pengar.
  </p>
  <p>
   Ett sådant företag ska i sin ansökan om tillstånd lämna de uppgifter som      anges i 2- 7 §§.
  </p>
  <p>
   Allmänna råd
  </p>
  <p>
   Företaget bör använda det ansökningsformulär som finns på Finansinspek-      tionens webbplats.
  </p>
  <h3 content_type="section" data-num="2 §">
   2 §
  </h3>
  <p>
   Ett företag ska i sin ansökan ange företagets namn,      organisationsnummer och huvudkontorets adress. Ansökan ska vara      undertecknad av behörig firmatecknare för företaget. (FFFS 2018:7)
  </p>
  <h3 content_type="section" data-num="2 a §">
   2 a §
  </h3>
  <p>
   Till ansökan ska ett företag bifoga sin bolagsordning eller sina      stadgar. (FFFS 2018:7)
  </p>
  <p>
   Ägarförhållanden
  </p>
  <h3 content_type="section" data-num="3 §">
   3 §
  </h3>
  <p>
   Ett företag ska i sin ansökan lämna en beskrivning över      ägarförhållandena i företaget.
  </p>
  <p>
   Företaget ska även bifoga de uppgifter för ägarprövning som framgår av 5      kap. 2 §.
  </p>
  <p>
   Vidare ska företaget lämna uppgifter om vilka fysiska eller juridiska      personer som det har, eller förväntas få, nära förbindelser med enligt 1      kap. 3 § lagen (2011:755) om elektroniska pengar.
  </p>
  <p>
   Om företaget tillhör samma grupp som ett annat institut för elektroniska      pengar, betalningsinstitut, kreditinstitut, värdepappersföretag, fondbolag      eller försäkrings- företag, ska dessa företag anges med namn och      organisationsnummer.
  </p>
  <h2 content-type="heading" role="sectionHeading">
   Allmänna råd
  </h2>
  <p>
   Beskrivningen över ägarförhållandena får vara översiktlig och kan t.ex.      utgöras av en ägar- eller koncernskiss där namn och person-/organisations-      nummer samt ägarandelar anges.
  </p>
  <h2 content-type="heading" role="sectionHeading">
   Ledningsförteckning
  </h2>
  <h3 content_type="section" data-num="4 §">
   4 §
  </h3>
  <p>
   Ett företag ska i sin ansökan lämna uppgifter om vilka ledamöter och      even- tuella suppleanter som ingår i dess styrelse. Det ska även framgå      vem som är styrelsens ordförande. Företaget ska vidare ange vem som är      verkställande direktör eller motsvarande om sådan har utsetts, samt vem      som är dennes eventuella ställföreträdare. Det ska också framgå vilken      person som är ansvarig för verksam- heten med elektroniska pengar, samt      vem som är dennes eventuella ersättare.
  </p>
  <p>
   Företaget ska för de personer som anges i första stycket även bifoga de      uppgifter för ledningsprövning som framgår av 5 kap. 4 §.
  </p>
  <h2 content-type="heading" role="sectionHeading">
   Ekonomiska förhållanden
  </h2>
  <h3 content_type="section" data-num="5 §">
   5 §
  </h3>
  <p>
   Ett företag ska i sin ansökan lämna en prognos för de tre närmast      kommande verksamhetsåren. Prognosen ska omfatta
  </p>
  <p>
   1. balans- och resultaträkning,
  </p>
  <p>
   2. beräkning av kapitalkrav, och
  </p>
  <p>
   3. beräkning av kapitalbas.
  </p>
  <p>
   Företaget ska redovisa vilka antaganden prognosen bygger på. Det ska
   särskilt
   ange vilka antaganden om genomsnittet av utestående      skulder hänförliga till elektroniska pengar som prognosen bygger på.
  </p>
  <p>
   Företaget ska i prognosen redogöra för hur det avser att finansiera      verksamheten med utgivning av elektroniska pengar.
   (FFFS 2018:7)
  </p>
  <h3 content_type="section" data-num="5 a §">
   5 a §
  </h3>
  <p>
   Ett företag ska till sin ansökan bifoga underlag som visar att det      har ett startkapital som minst motsvarar 350 000 euro.      (FFFS 2018:7)
  </p>
  <h2 content-type="heading" role="sectionHeading">
   Pågående domstolsprocess eller skiljeförfarande
  </h2>
  <h3 content_type="section" data-num="6 §">
   6 §
  </h3>
  <p>
   Ett företag ska i sin ansökan ange om det är part i en pågående      domstols- process eller ett skiljeförfarande som kan innebära en ekonomisk      osäkerhet och risk för företagets verksamhet med utgivning av elektroniska      pengar och lämna närmare uppgifter om detta.
  </p>
  <h2 content-type="heading" role="sectionHeading">
   Verksamhetsplan
  </h2>
  <h3 content_type="section" data-num="7 §">
   7 §
  </h3>
  <p>
   Ett företag ska till sin ansökan bifoga en verksamhetsplan som är      upprättad enligt 8-22 §§. (FFFS 2018:7)
  </p>
  <p>
   Företagets verksamhet
  </p>
  <h3 content_type="section" data-num="8 §">
   8 §
  </h3>
  <p>
   I ett företags verksamhetsplan ska det finnas
  </p>
  <p>
   1. en utförlig beskrivning av den verksamhet med utgivning av elektroniska      pengar som företaget avser att bedriva, och
  </p>
  <p>
   2. flödesscheman som visar de administrativa processer som finns för      verksam- heten med utgivning av elektroniska pengar.
  </p>
  <p>
   Organisation
  </p>
  <h3 content_type="section" data-num="9 §">
   9 §
  </h3>
  <p>
   I verksamhetsplanen ska det ingå en schematisk översikt av hur      verksamheten i företaget ska organiseras. Översikten ska visa vem som är      ansvarig för respektive område eller funktion.
  </p>
  <p>
   Verksamhetsplanen ska även innehålla en närmare beskrivning av de olika      områdena eller funktionerna i verksamheten med utgivning av elektroniska      pengar samt en övergripande redogörelse för de åtgärder som utförs inom      respektive del.
  </p>
  <p>
   Närliggande tjänster och annan verksamhet
  </p>
  <h3 content_type="section" data-num="10 §">
   10 §
  </h3>
  <p>
   Om ett företag även tillhandahåller, eller avser att      tillhandahålla, närliggande tjänster och driva annan verksamhet än sådan      som avser utgivning av elektroniska pengar, ska företaget i      verksamhetsplanen särskilt redogöra för denna verksamhet och dess      omfattning.
  </p>
  <p>
   Företaget ska även uppge hur det säkerställer att dess finansiella sundhet      och Finansinspektionens möjligheter att utöva tillsyn över företaget inte      försämras av att det tillhandahåller, eller avser att tillhandahålla,      annan verksamhet än utgivning av elektroniska pengar.
  </p>
  <p>
   Skydd av medel som tas emot i utbyte mot utgivna elektroniska pengar
  </p>
  <h3 content_type="section" data-num="11 §">
   11 §
  </h3>
  <p>
   Ett företag ska i verksamhetsplanen redogöra för hur det avser att      uppfylla kravet på att skydda sådana medel som det tar emot i utbyte mot      utgivna elektro- niska pengar enligt 3 kap. 7 § lagen (2011:755) om      elektroniska pengar samt 9 kap. dessa föreskrifter.
  </p>
  <p>
   Uppdragsavtal
  </p>
  <h3 content_type="section" data-num="12 §">
   12 §
  </h3>
  <p>
   Om ett företag har uppdragit, eller avser att uppdra, åt någon annan      att utföra ett visst arbete eller vissa operativa funktioner som ingår i      dess verksamhet med ut- givning av elektroniska pengar, ska företaget i      sin verksamhetsplan lämna upp- gifter om till vem det ger, eller      avser att ge, ett uppdrag samt redogöra för upp- dragets omfattning.
  </p>
  <p>
   Företaget ska i verksamhetsplanen även redogöra för hur det säkerställer      att
  </p>
  <p>
   1. det följer de villkor som framgår av 3 kap. 29 § andra stycket lagen      (2011:755) om elektroniska pengar och 8 kap. dessa föreskrifter, och
  </p>
  <p>
   2. det i övrigt följer lagen om elektroniska pengar och andra      författningar som reglerar verksamheten.
  </p>
  <p>
   Företaget ska till verksamhetsplanen även bifoga de uppdragsavtal som det      har ingått, eller avser att ingå, som gäller funktioner som är av      väsentlig betydelse för verksamheten med utgivning av elektroniska pengar.
  </p>
  <p>
   Ombud
  </p>
  <h3 content_type="section" data-num="13 §">
   13 §
  </h3>
  <p>
   Det ska framgå av ett företags verksamhetsplan om det avser att      anlita ombud för att tillhandahålla betaltjänster, eller distribution och      inlösen av elektroniska pengar.
  </p>
  <p>
   Om företaget avser att anlita ombud för att tillhandahålla betaltjänster,      ska också redogöra för hur det avser att genomföra kontroller av ombudet.
   (FFFS 2018:7)
  </p>
  <p>
   Gränsöverskridande verksamhet
  </p>
  <h3 content_type="section" data-num="14 §">
   14 §
  </h3>
  <p>
   Det ska framgå av ett företags verksamhetsplan om det avser att ge ut      elektro- niska pengar genom att gränsöverskrida med verksamhet på det sätt      som anges i 3 kap. 19, 20, 22 och 24 §§ lagen (2011:755) om elektroniska      pengar.
  </p>
  <p>
   Informationssystem och säkerhetsfrågor
  </p>
  <h3 content_type="section" data-num="15 §">
   15 §
  </h3>
  <p>
   Ett företag ska i sin verksamhetsplan ange hur dess it-verksamhet för      utgivning av elektroniska pengar ska vara organiserad. Företaget ska      särskilt ange hur det följer bestämmelserna i Dora-förordningen. Företaget      ska dels översiktligt beskriva systemens funktioner och      användningsområden, dels redogöra för vilka funktioner för sekretesskydd      som det använder i verksamheten med utgivning av elektroniska pengar för      att hindra obehöriga att ta del av information om en enskilds personliga      eller ekonomiska förhållanden.
  </p>
  <p>
   Företaget ska även ange om det delar lokaler och teknisk utrustning med      andra, samt hur det, i förekommande fall, avser att hantera      sekretessfrågor i verksamheten med utgivning av elektroniska pengar med      anledning av detta.
   (FFFS 2024:25)
  </p>
  <p>
   Regelefterlevnad
  </p>
  <h3 content_type="section" data-num="16 §">
   16 §
  </h3>
  <p>
   Det ska framgå av verksamhetsplanen hur ett företag avser att      säkerställa att det följer de regler som gäller för utgivning av      elektroniska pengar.
  </p>
  <p>
   Verksamhetsplanen ska vidare innehålla en redogörelse för hur funktionen      för regelefterlevnad ska vara utformad och hur dess arbete ska bedrivas.
  </p>
  <p>
   Företaget ska även bifoga en separat instruktion för regelefterlevnad      enligt 7 kap. 6 g.
  </p>
  <p>
   Riskhantering och riskkontroll
  </p>
  <h3 content_type="section" data-num="17 §">
   17 §
  </h3>
  <p>
   Det ska framgå av verksamhetsplanen hur ett företag avser att      identifiera, mäta, styra, internt rapportera och kontrollera de risker som      verksamheten med utgivning av elektroniska pengar är förknippad med.
  </p>
  <p>
   Verksamhetsplanen ska vidare innehålla en redogörelse för hur funktionen      för risk- kontroll ska vara utformad och hur dess arbete ska bedrivas.
  </p>
  <p>
   Företaget ska även bifoga en separat instruktion för riskhantering enligt      7 kap. 9 §.
  </p>
  <h3 content_type="section" data-num="17 a §">
   17 a §
  </h3>
  <p>
   Ett företag ska i sin verksamhetsplan ange de verksamheter som är      kritiska för att det ska kunna upprätthålla driften av verksamheten och de      beredskapsplaner som finns. (FFFS 2018:7)
  </p>
  <p>
   Internrevision
  </p>
  <h3 content_type="section" data-num="18 §">
   18 §
  </h3>
  <p>
   Ett företag som har en funktion för internrevision enligt 7 kap. 11      § ska i verksamhetsplanen redogöra för hur denna funktion ska vara      utformad och hur dess arbete ska bedrivas.
  </p>
  <p>
   Klagomålshantering
  </p>
  <h3 content_type="section" data-num="19 §">
   19 §
  </h3>
  <p>
   Verksamhetsplanen ska innehålla uppgifter om vilka rutiner enligt 7      kap. 12 § som ett företag avser att tillämpa för att hantera klagomål som      rör dess verksamhet med utgivning av elektroniska pengar.
  </p>
  <p>
   Åtgärder mot penningtvätt och finansiering av terrorism
  </p>
  <h3 content_type="section" data-num="20 §">
   20 §
  </h3>
  <p>
   Ett företag ska till sin ansökan bifoga en allmän riskbedömning,      interna regler och rutiner upprättade enligt bestämmelserna i 2-6 kap.      lagen (2017:630) om åtgärder mot penningtvätt och finansiering av      terrorism samt 2 kap. 1 § Finansinspektionens föreskrifter (FFFS 2017:11)      om åtgärder mot penningtvätt och finansiering av terrorism.
  </p>
  <p>
   Det ska framgå av verksamhetsplanen om företagets betaltjänster omfattas      av Europaparlamentets och rådets förordning (EU) 2015/847 av den 20 maj      2015 om uppgifter som ska åtfölja överföringar av medel och om upphävande      av förordning (EG) nr 1781/2006. Om företagets betaltjänster omfattas ska      det framgå hur företaget avser följa förordningen.
   (FFFS 2019:12)
  </p>
  <p>
   Händelser av väsentlig betydelse
  </p>
  <h3 content_type="section" data-num="21 §">
   21 §
  </h3>
  <p>
   Ett företag ska i verksamhetsplanen redogöra för vilka rutiner      det har för att rapportera händelser av väsentlig betydelse till      Finansinspektionen enligt 10 kap. 4 och 5 §§, och vilka rutiner det har      för att rapportera betalningsrelaterade ope- rativa incidenter och      säkerhetsincidenter enligt artikel 19 i Dora-förordningen.      (FFFS 2024:25)
  </p>
  <p>
   Insamling av statistiska uppgifter
  </p>
  <h3 content_type="section" data-num="22 §">
   22 §
  </h3>
  <p>
   Ett företag ska i sin verksamhetsplan ange hur det samlar in      statistiska uppgifter om verksamhetens drift, transaktioner och svikliga      förfaranden. (FFFS 2018:7)
  </p>
  <p>
   3 kap. har upphävts genom
   (FFFS 2025:5)
  </p>
  <h1 content_type="chapter" data-num="4">
   4 kap. Verksamhet i andra länder
  </h1>
  <h3 content_type="section" data-num="1 §">
   1 §
  </h3>
  <p>
   Ett institut för elektroniska pengar som avser att distribuera      elektroniska pengar, lösa in elektroniska pengar eller tillhandahålla      betaltjänster genom ombud i ett annat land inom EES ska, när det      underrättar Finansinspektionen enligt 3 kap. 19 § lagen (2011:755) om      elektroniska pengar, använda bilaga III till kommissionens delegerade      förordning (EU) 2017/2055 av den 23 juni 2017 om komplettering av      Europaparlamentets och rådets direktiv (EU) 2015/2366 vad gäller tekniska      tillsynsstandarder för samarbete och utbyte av information mellan behöriga      myndigheter vad gäller betalningsinstituts utövande av etableringsrätten      och friheten att tillhandahålla tjänster.
  </p>
  <p>
   När institutet underrättar Finansinspektionen om vilken dag det avser att      påbörja verksamheten i det andra landet, ska det använda bilaga VI till      kommissionens förordning.
   (FFFS 2018:7)
  </p>
  <h3 content_type="section" data-num="2 §">
   2 §
  </h3>
  <p>
   Ett institut för elektroniska pengar som avser att ge ut      elektroniska pengar eller tillhandahålla betaltjänster genom en filial i      ett annat land inom EES, ska när det underrättar Finansinspektionen enligt      3 kap. 20 § lagen (2011:755) om elektroniska pengar, använda bilaga II      till kommissionens delegerade förordning (EU) 2017/2055 av den 23 juni      2017 om komplettering av Europaparlamentets och rådets direktiv (EU)      2015/2366 vad gäller tekniska tillsynsstandarder för samarbete och utbyte      av information mellan behöriga myndigheter vad gäller betalnings-      instituts utövande av etableringsrätten och friheten att tillhandahålla      tjänster.
  </p>
  <p>
   När institutet underrättar Finansinspektionen om vilken dag det avser att      påbörja verksamhet i det andra landet, ska det använda bilaga VI till      kommissionens förordning.
   (FFFS 2018:7)
  </p>
  <h3 content_type="section" data-num="3 §">
   3 §
  </h3>
  <p>
   Ett institut för elektroniska pengar som avser att ge ut elektroniska      pengar eller tillhandahålla betaltjänster genom gränsöverskridande      verksamhet i ett annat land inom EES ska, när det underrättar      Finansinspektionen enligt 3 kap. 22 § lagen (2011:755) om elektroniska      pengar, använda bilaga V till kommissionens delegerade förordning (EU)      2017/2055 av den 23 juni 2017 om komplettering av Europaparlamentets och      rådets direktiv (EU) 2015/2366 vad gäller tekniska tillsynsstandarder för      samarbete och utbyte av information mellan behöriga myndigheter vad gäller      betalningsinstituts utövande av etableringsrätten och friheten att      tillhandahålla tjänster. (FFFS 2018:7)
  </p>
  <h3 content_type="section" data-num="4 §">
   4 §
  </h3>
  <p>
   När ett institut för elektroniska pengar underrättar      Finansinspektionen enligt 1- 3 §§, ska institutet även komma in med en      översättning av blanketterna som är på engelska eller på ett språk som är      officiellt i det land etableringen avser. (FFFS 2018:7)
  </p>
  <h1 content_type="chapter" data-num="5">
   5 kap. Ägar- och ledningsprövning
  </h1>
  <h3 content_type="section" data-num="1 §">
   1 §
  </h3>
  <p>
   Bestämmelserna i detta kapitel anger vilka uppgifter som ska lämnas      till Finansinspektionen i samband med en ägar- eller ledningsprövning.
  </p>
  <h2 content-type="heading" role="sectionHeading">
   Ägarprövning
  </h2>
  <h3 content_type="section" data-num="2 §">
   2 §
  </h3>
  <p>
   En ansökan om tillstånd att förvärva eller öka ett kvalificerat      innehav i ett institut för elektroniska pengar ska göras enligt      Finansinspektionens föreskrifter (FFFS 2023:12) om ägar-, ägarlednings-      och ledningsprövning i vissa finansiella företag. (FFFS 2023:15)
  </p>
  <h3 content_type="section" data-num="3 §">
   3 §
  </h3>
  <p>
   har upphävts genom (FFFS 2025:5)
  </p>
  <h2 content-type="heading" role="sectionHeading">
   Ledningsprövning
  </h2>
  <h3 content_type="section" data-num="4 §">
   4 §
  </h3>
  <p>
   Ett institut för elektroniska pengar ska snarast anmäla en ändring av      dess styrelse eller ledande befattningshavare enligt Finansinspektionens      föreskrifter (FFFS 2023:12) om ägar-, ägarlednings- och ledningsprövning i      vissa finansiella företag.
  </p>
  <p>
   Vid byte av ansvarig för verksamheten med utgivning av elektroniska      pengar, eller dennes ersättare, ska motsvarande uppgifter enligt första      stycket lämnas för denna person.
   (FFFS 2023:15)
  </p>
  <h3 content_type="section" data-num="5 §">
   5 §
  </h3>
  <p>
   har upphävts genom (FFFS 2025:5)
  </p>
  <h1 content_type="chapter" data-num="6">
   6 kap. Övriga anmälningspliktiga förfaranden
  </h1>
  <h3 content_type="section" data-num="1 §">
   1 §
  </h3>
  <p>
   I detta kapitel finns bestämmelser om övriga anmälningspliktiga      förfaranden enligt lagen (2011:755) om elektroniska pengar.
  </p>
  <h2 content-type="heading" role="sectionHeading">
   Uppdragsavtal
  </h2>
  <h3 content_type="section" data-num="2 §">
   2 §
  </h3>
  <p>
   Ett institut för elektroniska pengar ska i en anmälan enligt 3      kap. 29 § första stycket lagen (2011:755) om elektroniska pengar lämna de      uppgifter om uppdrags- avtal som anges i 2 kap. 12 §.
  </p>
  <p>
   Institutet ska lämna anmälan till Finansinspektionen senast en månad innan      avtalet ska träda i kraft.
   (FFFS 2025:5)
  </p>
  <h2 content-type="heading" role="sectionHeading">
   Närliggande tjänster och annan verksamhet
  </h2>
  <h3 content_type="section" data-num="3 §">
   3 §
  </h3>
  <p>
   Ett institut för elektroniska pengar som avser att tillhandahålla      betaltjänster, närliggande tjänster eller driva annan verksamhet än      utgivning av elektroniska pengar, ska anmäla detta till      Finansinspektionen. Även förändringar i utbudet av tjänster eller      verksamhet ska anmälas.
  </p>
  <p>
   En anmälan som avser tillhandahållande av betaltjänster ska innehålla de      uppgifter som anges i 4 kap. 2 och 3 §§ Finansinspektionens föreskrifter      och allmänna råd (FFFS 2010:3) om betalningsinstitut och registrerade      betaltjänstleverantörer.
  </p>
  <p>
   En anmälan som avser närliggande tjänster, eller annan verksamhet än      utgivning av elektroniska pengar, ska innehålla de uppgifter som anges i 2      kap. 10 §.
  </p>
  <p>
   Institutet ska lämna anmälan till Finansinspektionen senast en månad innan      den planerade förändringen.
   (FFFS 2025:5)
  </p>
  <h2 content-type="heading" role="sectionHeading">
   Betaltjänster via ombud i Sverige
  </h2>
  <h3 content_type="section" data-num="4 §">
   4 §
  </h3>
  <p>
   har upphävts genom FFFS 2018:7
  </p>
  <h2 content-type="heading" role="sectionHeading">
   Väsentliga förändringar i åtgärder för att skydda medel
  </h2>
  <h3 content_type="section" data-num="5 §">
   5 §
  </h3>
  <p>
   Ett institut för elektroniska pengar som avser att väsentligt förändra      sina åtgärder för att skydda medel som har tagits emot i utbyte mot      utgivna elektroniska pengar, ska senast en månad i förväg lämna      Finansinspektionen uppgifter om förändringen på det sätt som anges i 2      kap. 11 §. (FFFS 2025:5)
  </p>
  <h1 content_type="chapter" data-num="7">
   7 kap. Organisatoriska krav för institut för elektroniska pengar
  </h1>
  <h3 content_type="section" data-num="1 §">
   1 §
  </h3>
  <p>
   I detta kapitel finns bestämmelser om hur ett institut för      elektroniska pengar ska organisera sin verksamhet med utgivning av      elektroniska pengar samt vilka rutiner det ska ha för att uppfylla kravet      på tillräckliga styr- och kontrollformer för verksamheten med utgivning av      elektroniska pengar enligt 2 kap. 6 § 2 a lagen (2011:755) om elektroniska      pengar.
  </p>
  <h2 content-type="heading" role="sectionHeading">
   Allmänna organisatoriska krav
  </h2>
  <h3 content_type="section" data-num="2 §">
   2 §
  </h3>
  <p>
   Ett institut för elektroniska pengar ska ha
  </p>
  <p>
   1. dokumenterade beslutsrutiner som tydligt anger rapporteringsvägar samt      en organisationsstruktur som tydligt fördelar funktioner och      ansvarsområden,
  </p>
  <p>
   2. kontrollmekanismer som säkerställer att beslut och rutiner följs på      alla nivåer inom institutet, och
  </p>
  <p>
   3. en effektiv rapportering och spridning av information internt i      institutet.
  </p>
  <p>
   Institutet ska när det tillämpar första stycket ta hänsyn till arten,      omfattningen och komplexiteten av verksamheten med utgivning av      elektroniska pengar.
  </p>
  <h3 content_type="section" data-num="3 §">
   3 §
  </h3>
  <p>
   Ett institut för elektroniska pengar ska ha rutiner för att minimera      riskerna att, till följd av t.ex. missbruk av medel, bedrägerier,      bristande administration, brist- fällig dokumentation eller försumlighet,      inte kunna fullgöra sina åtaganden till innehavare av elektroniska pengar.
  </p>
  <h3 content_type="section" data-num="4 §">
   4 §
  </h3>
  <p>
   Ett institut för elektroniska pengar ska övervaka och regelbundet      utvärdera sina interna kontrollmekanismer, instruktioner och rutiner som      införts enligt 2 och 3 §§, för att säkerställa att de är aktuella,      effektiva och lämpliga. Institutet ska dess- utom vidta åtgärder för att      rätta till eventuella brister.
  </p>
  <h3 content_type="section" data-num="5 §">
   5 §
  </h3>
  <p>
   Styrelsen och den verkställande direktören ska säkerställa att de får      regel- bundna, åtminstone årliga, skriftliga rapporter om dels de områden      som omfattas av bestämmelserna i detta kapitel om regelefterlevnad och      riskkontroll, dels i tillämpliga fall om internrevision. Rapporterna ska      bland annat innehålla uppgifter om vilka åtgärder som har vidtagits vid      brister.
  </p>
  <h2 content-type="heading" role="sectionHeading">
   Regelefterlevnad (compliance)
  </h2>
  <h3 content_type="section" data-num="6 §">
   6 §
  </h3>
  <p>
   Ett institut för elektroniska pengar ska ha aktuella och lämpliga      instruktioner och rutiner i syfte att upptäcka de risker som finns för att      institutet inte ska kunna fullgöra sina förpliktelser enligt lagen      (2011:755) om elektroniska pengar och andra författningar som reglerar      institutets verksamhet med utgivning av elektro- niska pengar.
  </p>
  <p>
   Institutet ska även införa lämpliga rutiner och vidta åtgärder för att      minimera dessa risker.
  </p>
  <p>
   Institutet ska när det tillämpar första stycket ta hänsyn till arten,      omfattningen och komplexiteten av verksamheten med utgivning av      elektroniska pengar.
  </p>
  <h3 content_type="section" data-num="7 §">
   7 §
  </h3>
  <p>
   Ett institut för elektroniska pengar ska ha en effektiv funktion för      regelefter- levnad.
  </p>
  <p>
   Funktionen ska ansvara för att
  </p>
  <p>
   1. kontrollera och bedöma om de åtgärder och rutiner som ska införas      enligt 6 § andra stycket är lämpliga och effektiva,
  </p>
  <p>
   2. utvärdera de åtgärder som har vidtagits för att rätta till eventuella      brister i institutets regelefterlevnad, samt
  </p>
  <p>
   3. ge råd och stöd till den som är ansvarig för verksamheten med utgivning      av elektroniska pengar och för den som är ombud, i syfte att driva      verksamheten enligt lagen (2011:755) om elektroniska pengar samt andra      författningar som reglerar institutets verksamhet med utgivning av      elektroniska pengar.
  </p>
  <h3 content_type="section" data-num="8 §">
   8 §
  </h3>
  <p>
   För att funktionen för regelefterlevnad ska kunna fullgöra sina      uppgifter korrekt, ska styrelsen och den verkställande direktören ansvara      för att
  </p>
  <p>
   1. funktionen har de befogenheter, resurser och den sakkunskap som krävs      samt tillgång till all relevant information,
  </p>
  <p>
   2. utse en person som ansvarar för funktionen och för all rapportering      till företags- ledningen om regelefterlevnad enligt kraven i 5 §,
  </p>
  <p>
   3. den som ingår i funktionen arbetar oberoende och inte deltar i      utförandet av den verksamhet som de kontrollerar, och
  </p>
  <p>
   4. metoden för att fastställa ersättning till en anställd som ingår i      funktionen inte äventyrar, eller sannolikt kan komma att äventyra, dess      objektivitet.
  </p>
  <p>
   Finansinspektionen kan besluta om undantag från kraven enligt första      stycket 3 och 4 om det med hänsyn till verksamhetens art, omfattning och      komplexitet inte är proportionerligt att kraven ställs och att institutets      funktion för regelefterlevnad är effektiv även utan att kraven uppfylls.
   (FFFS 2018:7)
  </p>
  <h2 content-type="heading" role="sectionHeading">
   Riskhantering
  </h2>
  <h3 content_type="section" data-num="9 §">
   9 §
  </h3>
  <p>
   Ett institut för elektroniska pengar ska ha instruktioner och rutiner      för risk- hantering i syfte att identifiera och hantera de risker som      finns i dess verksamhet med utgivning av elektroniska pengar.
  </p>
  <h3 content_type="section" data-num="10 §">
   10 §
  </h3>
  <p>
   Ett institut för elektroniska pengar ska ha en effektiv      funktion för riskkontroll som arbetar oberoende. Institutet ska utse en      person som ansvarar för funktionen och för att tillhandahålla rapporter      och ge råd till styrelsen och den verkställande direktören enligt kraven i      5 §.
  </p>
  <p>
   Funktionen ska ansvara för att
  </p>
  <p>
   1. kontrollera att instruktioner och rutiner enligt 9 § är aktuella,      lämpliga och effek- tiva,
  </p>
  <p>
   2. genomföra de instruktioner och rutiner som anges i 9 §,
  </p>
  <p>
   3. kontrollera i vilken utsträckning institutet, dess anställda och ombud      följer in- struktioner och rutiner för att hantera risker enligt 9 §,
  </p>
  <p>
   4. kontrollera att institutet vidtar lämpliga och effektiva åtgärder för      att rätta till brister i instruktioner och rutiner eller i de anställdas      och ombudens tillämpning av dessa.
  </p>
  <p>
   Finansinspektionen kan besluta om undantag från kraven enligt första      stycket 3 och 4, om det med hänsyn
   till
   verksamhetens art,      omfattning och komplexitet inte är proportionerligt att kraven ställs och      institutets funktion för riskkontroll är effektiv även utan att kraven      uppfylls.
   (FFFS 2018:7)
  </p>
  <h2 content-type="heading" role="sectionHeading">
   Funktion för internrevision
  </h2>
  <h3 content_type="section" data-num="11 §">
   11 §
  </h3>
  <p>
   Ett institut för elektroniska pengar ska ha en funktion för      internrevision om det är lämpligt och rimligt med hänsyn till arten,      omfattningen och komplexiteten av verksamheten med utgivning av      elektroniska pengar. Funktionen ska vara åt- skild från och oberoende av      institutets övriga funktioner och verksamhet med ut- givning av      elektroniska pengar.
  </p>
  <p>
   Funktionen för internrevision ska
  </p>
  <p>
   1. ha en aktuell revisionsplan för att undersöka och bedöma om institutets      system, interna kontrollmekanismer och rutiner är lämpliga och effektiva,
  </p>
  <p>
   2. utfärda rekommendationer på grundval av det arbete som har utförts      enligt 1,
  </p>
  <p>
   3. kontrollera hur dessa rekommendationer följs, och
  </p>
  <p>
   4. tillhandahålla rapporter vad gäller internrevisionsfrågor till      styrelsen och den verkställande direktören enligt kraven i 5 §.
  </p>
  <h2 content-type="heading" role="sectionHeading">
   Klagomålshantering
  </h2>
  <h3 content_type="section" data-num="12 §">
   12 §
  </h3>
  <p>
   Ett institut för elektroniska pengar ska ha effektiva och      öppet redovisade rutiner för att snabbt och på ett rimligt sätt kunna      hantera klagomål som rör dess verksamhet med utgivning av elektroniska      pengar.
  </p>
  <p>
   Institutet för elektroniska pengar ska bevara uppgifter om sådana klagomål      och de åtgärder som har vidtagits för att rätta till dessa.
  </p>
  <h2 content-type="heading" role="sectionHeading">
   Bevarande av uppgifter
  </h2>
  <h3 content_type="section" data-num="13 §">
   13 §
  </h3>
  <p>
   Ett institut för elektroniska pengar ska bevara relevanta uppgifter      enligt det som anges i 3 kap. 9 § lagen (2011:755) om elektroniska pengar,      och följande:
  </p>
  <p>
   1. verksamhetsplan enligt 2 kap. 8 §,
  </p>
  <p>
   2. interna regler, rutiner, instruktioner, och rapporter för verksamheten      med utgivning av elektroniska pengar, och
  </p>
  <p>
   3. underlag för ansökningar, anmälningar, underrättelser och rapportering      till Finansinspektionen.
  </p>
  <h1 content_type="chapter" data-num="8">
   8 kap. Uppdragsavtal
  </h1>
  <h3 content_type="section" data-num="1 §">
   1 §
  </h3>
  <p>
   Detta kapitel innehåller bestämmelser om hur ett institut för      elektroniska pengar ska handla när det ingår, hanterar och säger upp      uppdragsavtal som är av väsentlig betydelse för dess verksamhet med      utgivning av elektroniska pengar.
  </p>
  <p>
   Kapitlet gäller inte för sådana uppdragsavtal som omfattas av kapitel V i      Dora- förordningen.
   (FFFS 2025:5)
  </p>
  <h3 content_type="section" data-num="2 §">
   2 §
  </h3>
  <p>
   Ett uppdragsavtal ska vara skriftligt och tydligt reglera de      rättigheter och skyldigheter som institutet för elektroniska pengar      respektive uppdragstagaren har.
  </p>
  <p>
   Institutet ska vidta nödvändiga åtgärder för att i uppdragsavtalet      säkerställa att
  </p>
  <p>
   1. uppdragstagaren har den kompetens, kapacitet och de tillstånd som krävs      enligt lag för att utföra den utlagda verksamheten på ett tillförlitligt      och professionellt sätt samt hantera risker i samband med detta,
  </p>
  <p>
   2. institutet kan bedöma och övervaka hur väl uppdragstagaren utför sina      uppgifter,
  </p>
  <p>
   3. institutet kan vidta lämpliga åtgärder om uppdragstagaren inte utför      den utlagda verksamheten på det sätt som anges i 1,
  </p>
  <p>
   4. uppdragstagaren underrättar institutet om händelser som väsentligt kan      påverka uppdragstagarens möjlighet att utföra den utlagda verksamheten      enligt,
  </p>
  <p>
   5. uppdragsavtalet kan sägas upp utan att det påverkar kontinuiteten eller      kvaliteten i verksamheten hos institutet,
  </p>
  <p>
   6. uppdragstagaren samarbetar med Finansinspektionen när det gäller den      utlagda verksamheten,
  </p>
  <p>
   7. institutet, institutets revisorer och Finansinspektionen har tillgång      till uppgifter om den utlagda verksamheten samt till uppdragstagarens      lokaler, och att Finans- inspektionen kan utöva tillsyn,
  </p>
  <p>
   8. uppdragstagaren skyddar all konfidentiell information som avser      institutet eller dess kunder, samt att
  </p>
  <p>
   9. institutet och uppdragstagaren har en beredskapsplan för att återställa      verksam- heten efter oförutsedda händelser samt utföra återkommande tester      av rutinerna för säkerhetskopiering, om det är nödvändigt med hänsyn till      den verksamhet som har lagts ut.
   (FFFS 2025:5)
  </p>
  <h3 content_type="section" data-num="3 §">
   3 §
  </h3>
  <p>
   Ett institut för elektroniska pengar ska ha de resurser och den      kunskap som krävs för att dels hantera risker i samband med att verksamhet      läggs ut, dels övervaka den utlagda verksamheten. (FFFS 2025:5)
  </p>
  <h1 content_type="chapter" data-num="9">
   9 kap. Skydd av medel som har tagits emot i utbyte mot utgivna      elektroniska pengar
  </h1>
  <h3 content_type="section" data-num="1 §">
   1 §
  </h3>
  <p>
   Detta kapitel innehåller bestämmelser om hur ett institut för      elektroniska pengar ska hantera medel som institutet har tagit emot i      utbyte mot utgivna elektroniska pengar enligt 3 kap. 7 § lagen (2011:755)      om elektroniska pengar. (FFFS 2025:5)
  </p>
  <h3 content_type="section" data-num="2 §">
   2 §
  </h3>
  <p>
   Ett institut för elektroniska pengar som enligt 3 kap. 7 § andra      stycket lagen (2011:755) om elektroniska pengar väljer att deponera medel      på särskilt konto, ska säkerställa att kontot kan identifieras separat      från konton som används för medel som tillhör institutet.      (FFFS 2025:5)
  </p>
  <h3 content_type="section" data-num="3 §">
   3 §
  </h3>
  <p>
   Ett institut för elektroniska pengar som enligt 3 kap. 7 § andra      stycket lagen (2011:755) om elektroniska pengar väljer att investera medel      i likvida tillgångar med låg risk, får endast göra det i tillgångar som      omfattas av tabell 1 andra raden i artikel 336.1 i Europaparlamentets och      rådets förordning (EU) nr 575/2013 av den 26 juni 2013 om tillsynskrav för      kreditinstitut och värdepappersföretag och om ändring av förordning (EU)      nr 648/2012. Medel får dock inte investeras i andra
  </p>
  <p>
   kvalificerade värdepapper enligt definitionen i punkt 4 samma artikel.
   (FFFS 2025:5)
  </p>
  <h1 content_type="chapter" data-num="10">
   10 kap. Rapportering av uppgifter till Finansinspektionen
  </h1>
  <h3 content_type="section" data-num="1 §">
   1 §
  </h3>
  <p>
   Detta kapitel innehåller bestämmelser om de upplysningar och uppgifter      som ett institut för elektroniska pengar fortlöpande ska lämna till      Finansinspektionen. (FFFS 2025:5)
  </p>
  <p>
   Påbörjad verksamhet
  </p>
  <h3 content_type="section" data-num="2 §">
   2 §
  </h3>
  <p>
   Ett institut för elektroniska pengar ska skriftligen informera      Finansinspek- tionen när det påbörjar sin verksamhet med utgivning av      elektroniska pengar.
  </p>
  <h2 content-type="heading" role="sectionHeading">
   Ändringar i verksamhetsplanen
  </h2>
  <h3 content_type="section" data-num="3 §">
   3 §
  </h3>
  <p>
   Ett institut för elektroniska pengar ska löpande uppdatera      verksamhetsplanen med de ändringar som sker i verksamheten
  </p>
  <p>
   Institutet ska utan dröjsmål lämna uppgifter till Finansinspektionen om      ändringar i verksamhetsplanen som är av större betydelse.
   (FFFS 2025:5)
  </p>
  <h2 content-type="heading" role="sectionHeading">
   Händelser av väsentlig betydelse
  </h2>
  <h3 content_type="section" data-num="4 §">
   4 §
  </h3>
  <p>
   Ett institut för elektroniska pengar ska utan dröjsmål rapportera      sådana hän- delser till Finansinspektionen som kan äventyra institutets      stabilitet eller som kan innebära att institutet inte uppfyller sina      åtaganden mot innehavare av elektroniska pengar.
  </p>
  <p>
   Institutet för elektroniska pengar ska vidare utan dröjsmål rapportera      sådana hän- delser till Finansinspektionen som kan medföra att ett större      antal innehavare av elektroniska pengar orsakas betydande ekonomisk skada.
  </p>
  <p>
   Institutet för elektroniska pengar ska också ange vilka åtgärder som det      har vidtagit med anledning av händelsen.
  </p>
  <p>
   Allmänna råd
  </p>
  <p>
   Ett institut för elektroniska pengar bör använda det formulär för      rapportering av händelser av väsentlig betydelse som finns på      Finansinspektionens webb- plats.
  </p>
  <h3 content_type="section" data-num="4 a §">
   4 a §
  </h3>
  <p>
   Har upphävts genom (FFFS 2024:25)
  </p>
  <h3 content_type="section" data-num="5 §">
   5 §
  </h3>
  <p>
   Om en revisor i ett institut för elektroniska pengar vidtar sådana      åtgärder som anges i 9 kap. 43 och 44 §§ aktiebolagslagen (2005:551) ska      institutet för elektro- niska pengar genast informera Finansinspektionen      om detta.
  </p>
  <h2 content-type="heading" role="sectionHeading">
   Periodisk rapportering för institut för elektroniska pengar
  </h2>
  <h3 content_type="section" data-num="6 §">
   6 §
  </h3>
  <p>
   Ett institut för elektroniska pengar ska två gånger per år lämna      Finansinspek- tionen uppgifter om kapitalbas och kapitalkrav.
  </p>
  <p>
   Uppgifter för beräkning av kapitalbas och kapitalkrav ska gälla      förhållandena den 30 juni respektive den 31 december (balansdagar), och      lämnas i svenska kronor.
  </p>
  <p>
   Vid omräkning från annan valuta ska den avistakurs tillämpas som gäller på      balansdagen.
  </p>
  <h3 content_type="section" data-num="7 §">
   7 §
  </h3>
  <p>
   Ett institut för elektroniska pengar ska lämna uppgifterna via      Finansinspek- tionens webbtjänst periodisk rapportering på myndighetens      webbplats på det sätt som närmare anvisas där.
  </p>
  <p>
   Uppgifterna ska ha kommit in till Finansinspektionen senast den 21 januari      respek- tive den 21 juli. Vid årsbokslut ska uppgifterna ha kommit in      senast den femtonde dagen i den andra månaden efter balansdagen.
  </p>
  <h3 content_type="section" data-num="8 §">
   8 §
  </h3>
  <p>
   har upphävts genom (FFFS 2025:5)
  </p>
  <h3 content_type="section" data-num="9 §">
   9 §
  </h3>
  <p>
   har upphävts genom (FFFS 2025:5)
  </p>
  <p>
   Undantag
  </p>
  <h3 content_type="section" data-num="10 §">
   10 §
  </h3>
  <p>
   Finansinspektionen beslutar om undantag från bestämmelserna i      6 § om det finns särskilda skäl. (FFFS 2025:5)
  </p>
  <p>
   FFFS 2011:49
  </p>
  <p>
   Dessa föreskrifter och allmänna råd träder i kraft den 1 december 2011, då      Finans- inspektionens föreskrifter (FFFS 2002:14) om utgivning av      elektroniska pengar ska upphöra att gälla.
  </p>
  <p>
   FFFS 2014:26
  </p>
  <p>
   Dessa föreskrifter träder i kraft den 2 augusti 2014.
  </p>
  <p>
   FFFS 2017:13
  </p>
  <p>
   Dessa föreskrifter träder i kraft den 1 augusti 2017.
  </p>
  <p>
   FFFS 2018:7
  </p>
  <p>
   Dessa föreskrifter träder i kraft den 1 maj 2018.
  </p>
  <p>
   FFFS 2019:12
  </p>
  <p>
   Dessa föreskrifter träder i kraft den 15 juli 2019.
  </p>
  <p>
   FFFS 2023:15
  </p>
  <p>
   Dessa föreskrifter träder i kraft den 18 juli 2023.
  </p>
  <p>
   FFFS 2024:25
  </p>
  <p>
   Dessa föreskrifter träder i kraft den 17 januari 2025.
  </p>
  <p>
   Dessa föreskrifter träder i kraft den 1 juli 2025.
  </p>
 </body>
</html>
